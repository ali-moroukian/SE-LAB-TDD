# SE-LAB-TDD

<div dir="rtl">

### پرسش‌ها

1. روش TDD را با روش تست کردن سنتی که در آن بعد از نوشتن برنامه، تست‌ها نوشته می‌شوند، از نظر نوع پروژه‌هایی که هر یک برای آن‌ها مناسب هست، مقایسه کنید.

ابتدا تفاوت‌های این دو روش را بررسی می‌کنیم سپس با توجه به این تفاوت‌ها نوع پروژه‌ها مشخص می‌شود.

در روش TDD ابتدا تست‌ها نوشته می‌شود و سپس سراغ پیاده‌سازی برنامه می‌رویم ولی در روش دیگر این موضوع کاملا برعکس می‌باشد.

در روش TDD با توجه به اینکه تست‌ها قبل از پیاده‌سازی کد نوشته می‌شوند، درصد coverage تست‌ها با توجه به نیاز برای نوشتن تست برای همه‌ی جنبه‌های کد افزایش می‌یابد ولی در روش دیگر با توجه به محدودیت‌های زمانی و درک توسعه‌دهنده از سیستم ممکن است این درصد کمتر باشد و ریسک دیده نشدن بعضی از edge casesها را افزایش می‌دهد.

در روش TDD از آنجا که در ابندا تست‌ها نوشته می‌شود در نتیجه توسعه‌دهنده بیشتر به طراحی فکر می‌کند که می‌تواند منجر به طراحی بهتر سیستم شود و همچنین در صورتی که بخشی از کد به مشکلی بخورد زودتر متوجه می‌شود و آن را اصلاح می‌کنند.

TDD به دلیل اضافه کردن فرایند به توسعه و نیازمندی به یادگیری فرایند ممکن است باعث کند شدن توسعه شود در حالی که در روش دیگر تمرکز کامل روی فرایند توسعه قرار می‌گیرد که می‌تواند منجر به تحویل سریع‌تر نرم‌افزار شود.

در نتیجه TDD برای پروژه‌های زیر مناسب‌تر می‌باشد: 
- به کیفیت بالایی از کد نیاز دارند.
- سیستم‌های پیجیده با شکستن کد به بخش‌های کوچک‌تر و نوشتن تست برای هر بخش.
- پروژه‌های طولانی‌مدت که نیاز به نگهداری در زمان طولانی دارند.

از طرفی پروژه‌هایی که در ادامه آمده‌اند برای روش دیگری تست‌نویسی مناسب‌تر هستند:
- پروژه‌ها با codebase قدیمی که هنوز توسعه‌دهنده به آن آشنایی کافی ندارد و نوشتن تدریجی تست‌ها برای آشنایی به او کمک بیشتری می‌کند.
- پروژه‌های با ددلاین فشرده و محدود
- پروژه‌های کوچک
- پروژه‌هایی که ادامه دادن آنها مشخص نیست و ممکن است پس از پیاده‌سازی متوقف شوند یا اصلا امکان پیاده‌سازی آنها نباشد.

---

</div>